á¼´)

16 ipse, nemus linquens patrium saltusque Lycaei,
Pan, ovium custos, tua si tibi Maenala curae,
adsis, o Tegeaee, favens, oleaeque Minerva
inventrix,
21 dique deaeque omnes, studium quibus arva tueri,
24 tuque adeo, quem mox quae sint habitura deorum
concilia incertum est, . . . Caesar,
40 da facilem cursum atque audacibus adnue coeptis.
Similiter sed astrictius Ovidius in Fastorum principio
Tempora cum causis Latium digesta per annum
lapsaque sub terras ortaque signa canam.
excipe pacato, Caesar Germanice, vultu
hoc opus et timidae dirige navis iter,
5 officioque, levem non aversatus honorem,
huic tibi devoto numine dexter ades.
Ac propius etiam ad nostri carminis prooemium accedunt quae Aetnae poeta ini-
tio libelli
Aetna mihi ruptique cavis fornacibus ignes
et quae tam fortes volvant incendia causae,
quod fremat imperium, quid raucos torqueat aestus,
carmen erit. dexter venias mihi, carminis auctor,
5 seu te Xanthos habet seu 'Delos gratior illa
seu tibi Dodona potior, tecumque faventes
in nova Pierio properent a fonte sorores
vota: per insolitum Phoebo duce tutius itur.
aut quae Martialis scripsit in quinti libri epigrammate primo
Hoc tibi, Palladiae seu collibus uteris Albae,
Caesar, et hinc Triviam prospicis, inde Thetin,
scu tua veridicae discunt responsa sorores,
plana suburbani qua cubat unda freti,
5 seu placet Aeneae nutrix, seu filia Solis,
sive salutiferis candidus Anxur aquis,
mittimus, o rerum felix tutela salusque,
sospite quo gratum credimus esse Iovem.
tu tantum accipias, ego te legisse putabo
10 et tumidus Galla credulitate fruar.
His exemplis non temere a nobis expositis hoc perspicuum esse potest, Vergilii
interpretes, qui plerique omnes a verbis T u mihi v. 6 novam partem carminis in-
euntem faciunt, cum secernunt quae intime connexa suut, poetae mentem non
esse assecutos: quo facto paene mirum non est, eosdem mihi pronominis naturam

