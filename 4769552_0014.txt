8

dum occupato recognoscit. Cuius excusationis quam causam fuisse dicas, si aut hoc
carmen aut bucolicum genus omne ad Pollionis iussum rediit. Itaque aliter inter-
pretamur, Pollionem optasse illum quidem vel exspectasse, poetam amicum in rebus
secundis sibi non defuturum, Vergilium autem altioris stili carmen detrectantem cum
bucolicum mitteret id his versibus excusavisse, ut simul insigni laude Pollionem
impertiret. Nam sic quoque carmina coepta (h. e. composita) iussis Pollionis ap-
pellare potuit, et pars quidem excusationis in eo inest ipso, quod non iniussus
cecinit. Hoc interpretandi modo nobis hoc assecuti videmur, ut totius prooemii
fila quo tenderent dispiceremus, atque admirabamur artem poetae, qui dum errare
videtur omnia certissimo consilio devinxit. Simili artificio mixtae cum laude re-
cusationis, in quo genere Horatii venustas nitet, eclogae sextae exordium in ho-
norem Vari compositae probatur.

Prima Syracosio dignata est ludere versu

nostra nec erubuit silvas habitare Thalia.

cum canerem reges et proelia, Cynthius aurem

vellit et admonuit ‘pastore1n, Tityre, pingues

5 pascere oportet oves, deductum dicere carmen?

nunc ego (namque super tibi erunt qui dicere laudes,

Vare, tuas cupiant et tristia condere bella)

agrestem tenui meditabor arundine musam.

non iniussa cano. siquis tamen haec quoque, siquis

10 captus amore leget, te nostrae, Vare, myricae,

te nemus omne canet, nec Phoebo gratior ulla cst

quam sibi quae Vari praescripsit pagina nomen.
Quae versu nouo dicit non iniussa cano vulgo ad Phoebi iussum revocantur, sed
tenor sententiarum ea non patitur nisi ad Varum referri*): cui iubenti vel cupienti
in suam laudem aliquid componere poetam (cf. ecl. 9, 26) Vergilius ita obsecun-
davit ut caneret non quod ipse voluit aut ille optavit sed quod potuit bucolicum
carmen, quod tamen et ipsum, ne ingratum veniat amico, numquam Vari honore
cariturum auguratur. Cui carmini cum poeta ipse testificetur Var’i nomen prae-
scriptum fuisse, idem ut in ecloga octava factum putemus, prooemio ipso admo-
nemur, quo Pollionem quidem certis indiciis significari vidimus, nomen eius qui
appelletur positum non est: cuius rei insolentia elevatur aut explicatur si ut illud
Varo ita hoc Pollioni inscriptum carmen fuisse animo informamus; itaque cum olim
Heynius tum postremo Leutschius iudicavit in philologo vol. 22 p. 220, plerisque
aut tacentibus aut incogitanter renuentibus. Nos addimus exemplum non a poeta
scd cx M. Varronis quinto dc lingua Latina petitum, qui initio huius libri haec

 

*) Non fugit hoc Kolsterum (p. 109) sed idem per ambages exspatiatus in devia
aberravit.

